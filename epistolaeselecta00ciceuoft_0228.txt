2 1 2 M. TULLII CICERONIS [Pars ιν.

faceret et quam suum talem erga me animum tibi gratum
putaret fore; cuius officia iucundiora scilicet saepe mihi
fuerunt, numquam tamen gratiora. Me autem non oratio
tua solum et societas paene aegritudiniS, sed etiam auc-
toritas consolatur ; turpe enim esse existimo me non
ita ferre casum meum, ut tu, tali sapientia praeditus,
ferendum putas. Sed opprimor interdum et vix resisto
dolori, quod ea me solacia deficiunt, quae ceteriS, -quorum
mihi exempla propono, simili in fortuna non defuerunt.
Nam et Q. Maximus, qui filium consularem, clarum virum
et magnis rebus gestiS, amisit, et L. Paulus, qui duo
septem diebuS‚ et vester Gallus et M. Cat0, qui summo
ingeniO, summa virtute filium perdidit, iis temporibus
fuerunt, ut eorum luctum ipsorum dignitas consolaretur
ea, quam ex re publica consequebantur. 2. Mihi autem
amissis ornamentis iis, quae ipse commemoras quaeque
eram maximis laboribus adeptus, unum manebat illud
solacium, quod ereptum est. Non amicorum negotiiS,
non rei publicae procuratione impediebantur cogitationes
meae; nihil in foro agere libebat3 aspicere curiam non
poteram3 existimabam, id quod erat, omnes me et indus-
triae meae fructus et fortunae perdidisse. Sed, cum
cogitarem haec mihi tecum et curn quibusdam esse com·
munia, et curn frangerem iarn ipse me et cogerem illa
ferre toleranter, habebam quo confugerem, ubi conquies-
cerem, cuius in sermone et suavitate omnes curas
doloresque deponerem: nunc autem hoc tarn gravi
volnere etiarn illa, quae consanuisse videbantur, recru-
descunt; non enim, ut tum me a re publica maestum
domus excipiebat, quae levaret, sic nunc domo maerens
ad rem publicam confugere possum, ut in eius-bonis
acquiescam. Itaque et domo absum et foro, quod nec

