38 M. TULLII CICERONIS [Pars 1.

comitate complexus sum, Nymphontem etiarn Colopho-
nium: quae feci omnia, non quo me aut hi homines aut
tota natio delectaret—pertaesum est levitatis, adsentationis,
animorum non officiiS‚ sed' temporibus servientium—, 5.
sed, ut ad Zeuxim revertar, curn is de M. Cascellii sermone
secum habito, quae tu scribis, ea ipsa loqueretur, obstiti
eius sermoni et hominem in familiaritatem recepi. Tua
autem quae fuerit cupiditas tanta, nescio, quod scribis
cupisse te, quoniam Smyrnae duos Mysos insuisses in
culeum, simile in superiore parte provinciae edere exem-
plum severitatis tuae et idcirco Zeuxim elicere omni
ratione voluisse, quem adductum in iudicium sortasse
dimitti non oportuerat, conquiri vero et elici blanditiis, ut
tu scribis, ad iudicium necesse non fuit, eum praesertim
hominem, quem ego et ex suis civibus et ex multis aliis
quotidie magis cognosco nobiliorem esse prope quam
civitatem suam. 6. ‘At enim Graecis solis indulgeo.'
Quid? L. Caecilium nonne omni ratione placavi? quem
hominem! qua ira! quo spiritu! quem denique praeter
Tuscenium, cuius causa sanari non potest, non mitigavi?
Ecce supra caput homo levis ac sordiduS, sed tamen
equestri censu, Catienus: etiam is lenietur; cuius tu in
patrem quod fuisti asperior, non reprehendo; certo enim
scio te fecisse curn causa3 sed quid opus fuit eius modi
litteris, quas ad ipsum misisti? ‘ Illum crucem sibi ipsum
constituere, ex qua tu eum ante detraxisses3 te curaturum,
furno ut combureretur, plaudente tota provincia.' Quid
vero ad C. Fabium nescio quem?—nam eam quoque
epistolam T. Catienus circumgestat—‘ renuntiari tibi Li-
cinium plagiarium cum suo pullo miluino tributa exigere?
Deinde rogas Fabium, ut et patrem et filium vivos
comburat, si possit; si minus, ad te mittat, uti iudicio

