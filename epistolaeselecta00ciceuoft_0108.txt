92 M. TULLII crem oms [Pars 11.

dixit te scripsisse ad se, mihi ex illius litteris rem illam
curae fuisse, quod ei pergratum erat. Sed cum Patron
mecum egisset, ut peterem a vestro Ariopag0‚ ὑπομνηματισμὸν
tollerent, quem Polycharmo praetore fecerant, commodius
visum est et Xenoni et post ipsi Patroni, me ad Memmium
scribere, qui pridie, quam ego Athenas veni, Mytilenas
profectus erat, ut is ad suos scriberet posse id sua volun-
tate fieri 3 non enim dubitabat Xeno quin ab Ariopagitis
invito Memmio impetrari non posset. Memmius autem
aedificandi consilium abiecerat, sed erat Patroni iratus:
itaque scripsi ad eum accurate, cuius epistolae misi ad te
exemplum. 7. Tu velim Piliam meis verbis consolere;
indicabo enim tibi; tu illi nihil dixeris: accepi fasciculum,
in quo erat epistola Piliae; abstuli, aperui, legi; valde
scripta est συμπαθῶς. Brundisio quae tibi epistolae redditae
sunt sine mea, turn videlicet datae sunt, cum ego me non
belle haberem; nam † illam νομανδρία me excusationem ne
acceperis. Cura ut omnia sciam, sed maxime ut valeas.

32. AD ATTICUM V. 16.

SCR. IN ITINERE A SYNNADE AD PH1L0MEL1UM A. D. 111.
Inus SEXTnAEs A.U.C. 703.

CICERO ATTICO SAL.

1. ETsl in ipso itinere et via discedebant publicanorum
tabellarii et eramus in cursu, tamen surripiendum ali-
quid putavi spatii, ne me immemorem mandati tui
putares 3 itaque subsedi in ipsa via, dum haec, quae
longiorem desiderant orationem, summatim tibi perscri-
berem. 2. Maxima exspectatione in perditam et plane
eversam in perpetuum provinciam nos venisse scito
pridie Kal. Sextiles, moratos triduum Laodiceae, tri-
duum Apameae, totidem dies Synnade. Audivimus

