Ep. 5.] EPIST. AD FAMILIARES V. 2. 7

nihil in ea re per collegam meum me insciente esse
factum. Recordare cetera; quam cito senatum illo die
facta sortitione coegerim, quam multa de te verba fecerim,
cum tu ipse mihi dixisti orationem meam non solum in te
honorificam, sed etiam in collegas tuos contumeliosam
fuisse. 4. Iam illud senatus consultum, quod eo die
factum est, ea perscriptione est, ut, dum id exstabit,
officium meum in te obscurum esse non possit. Postea
vero quam profectus es, velim recordere, quae ego de te
in senatu egerim, quae in contionibus dixerim, quas ad te
litteras miserim: quae cum omnia collegeris, tum ipse
velim iudices, satisne videatur his omnibus rebus tuus ad-
ventus, cum proxime Romam venisti, mutue respondisse.
5. Quod scribis de reconciliata gralia nostra, non intellego,

, cur reconciliatam esse dicas, quae numquam imminuta est.

6. Quod scribis non oportuisse Metellum fratrem tuum ob
dictum a me oppugnari, primum hoc velim existimes,
animum mihi istum tuum vehementer probari et fraternam
plenam humanitatis ac pietatis voluntatem3 deinde, si qua
ego in re fratri tuo rei publicae causa restiterim, ut mihi
ignoscas; tam enirn sum amicus rei publicae, quam qui
maxime 3 si vero meam salutern contra illius impeturn in
me crudelissimum defenderim, satis habeas nihil me etiam
tecum de tui fratris iniuria conqueri: quem ego cum
comperissem omnem sui tribunatus conatum in meam
perniciem parare atque meditari, egi cum Claudia, uxore
tua, et cum vestra sorore Mucia, cuius erga me studium
pro Cn. Pompeii necessitudine multis in rebus perspexeram,
ut eum ab illa iniuria deterrerent. 7·. Atqui ille, quod te
audisse certo scio, pr. Kal. IanuariaS, qua iniuria nemo
umquam in minimo magistratu improbissimus civis
adfectus est, ea me consulem adfecit, cum rem publicam

