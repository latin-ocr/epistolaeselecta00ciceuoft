Ep. 3.] EPIST. AD ATTJCUM I. 16. ¹7

Hortensius se vidisse tantum; nemo erat qui illum reum
ac non miliens condemnatum arbitraretur. Me vero teste
producto credo te ex acclamatione Clodii advocatorum
audisse quae consurrectio iudicum facta sit, ut me
circumsteterint, ut aperte iugula sua pro meo capite P.
Clodio ostentarint: quae mihi res multo honorificentior
visa est quam aut illa, cum 'iurare tui cives Xenocratem
testimonium dicentem prohibuerunt, aut cum tabulas
Metelli Numidici, cum eae, ut mos est, circumferrentur,
nostri iudices aspicere noluerunt ; multo haee, inquam,
nostra res maior. 5. Itaque iudicum vocibus, cum ego
sic ab iis, ut salus patriae, defenderer, fractus reus et una
patroni omnes conciderunt 3 ad me autem eadem fre-
·quentia postridie convenit, quacum abiens consulatu sum
domum reductus. Clamare praeclari Ariopagitae se non
esse venturos nisi praesidio constitutO. Refertur ad con-
silium: una sola sententia praesidium non desideravit.
Defertur res ad senatum: gravissime ornatissimeque
decernitur3 laudantur iudices 3 datur negotium magistra-
tibus ; responsurum hominem nemo arbitrabatur. ἕσπετε
νῦν μοι, Μοῦσαι, ὅππως δὴ πρῶτον πῦρ ἔμπεσε. NOSti Calvum,
ex Nanneianis illum, illum laudatorem meum, de cuius
oratione erga me honorifica ad te scripseram: biduo per
unum servum, et eum ex gladiatorio ludo, confecit totum
negotium3 arcessivit ad se, promisit, intercessit, dedit.
Iam vero—o di boni rem perditam 1--etiam noctes certa·
rum mulierum atque adulescentulorum nobilium intro-
ductiones non nullis iudicibus pro mercedis cumulo
suerunt. Ita summo discessu bonorum, pleno foro
servorum, xxv. iudices ita fortes tamen fuerunt, ut summo
proposito periculo vel perire maluerint quam perdere
omnia: xxxi. fuerunt, quos fames magis quam sama
C

