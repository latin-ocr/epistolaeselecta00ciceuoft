146 M. TULLII crem oms [Pars ιιι.

“animulae stillarunt3' recreatum enim me non queo
dicere. *Sed plane τὸ συνέχον effecisti 3 ego enim. non
iam id ago, mihi crede, ut prosperos exitus consequar:
sic‘enim viden, nec duobus his vivis nec hoc uno nos
umquam rem publicam habituros. Ita neque de otio
nostro spero iam nec ullam acerbitatem recuso. Unum
illud extimescebam, ne quid turpiter facerem, vel dicam,
iam fecissem. 2. Sic ergo habet0, salutares te mihi
litteras misisse, neque solum has longiores, quibus nihil
potest esse explicatius, nihil perfectius, sed etiam illas
breviores, in quibus hoc mihi iucundissimum fuit, con-
silium factumque nostrum a ‘Sexto probari, pergratumque
mihi tu fecisti, a quo diligi me et, quid rectum sit, intel-
legi sci0. Longior vero tua epistola non me solum, sed
meos omnes aegritudine levavit; itaque utar tuo consilio
et ero in Formiano, ne aut ad urbem ἀπάντησις mea anim-
advertatur aut, si nec hic nec illic eum videro, devitatum
se a me putet. 3. Quod autem suades, ut ab eo petam
ut mihi concedat ut idem tribuam Pompei0‚ quod ipsi tri-
buerim, id me iam pridem agere intelleges ex litteris Balbi
et Oppii, quarum exempla, tibi misi ; misi etiam Caesaris
ad eos sana mente scriptas, quo modo in tanta insania.
Sin mihi Caesar hoc non concedat, video tibi placere illud,
me πολίτευμα de pace suscipere, in quo non extimesco
periculum: cum enim tot impendeant, cur non honestis-
simo depecisci velim? Sed vereor ne Pompeio quid
oneris imponam,
μή μοι ’γοργείην κεφαλὴν δεινοῖο πελώρου

intorqueat3 mirandum enim vin modum· Gnaeus noster
Sullani regni similitudinem concupivit. Ἐῖδώς- ἀοῖ Χέγω.
Nihil ille umquam minus obscure tulit. ‘Oum‘h'occine
igitur ' inquies ‘esse vis?' Beneficium sequorymihi crede,

