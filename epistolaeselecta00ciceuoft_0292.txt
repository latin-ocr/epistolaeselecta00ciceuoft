276 M. TULLII CICERONIS [Pars v. ἶ

feceram, interrupi, ut spatium ad colligendum se homines
haberent et ego me interea cum collega coniungerem,
quem triduo, cum has dabam litteras, exspectabam. 4.
Laterensis nostri et fidem et animum singularem in rem
publicam semper fatebor 3 sed certe nimia eius indul-
gentia in Lepidum ad haec pericula perspicienda fecit
eum minus sagacem. Qui quidem cum in fraudem se
deductum videret, manus, quas iustius in Lepidi perniciem
armasset, sibi adferre conatus est; in quo casu tamen in-
terpellatus et adhuc vivit et dicitur victurus. Sed tamen
de hoc parum mihi certum est. 5. Ego magno cum do-
lore parricidarum elapsus sum iis ; veniebant enim eodem
furore in me, quo in patriam, incitati. Iracundias au-
tem harum rerum recentes habebant: quod Lepidum
castigare non destiteram, ut exstingueret bellum; quod
colloquia facta improbabam3 quod legatos fide Lepidi
missos ad me in conspectum venire vetueram3 quod C.
Catium Vestinum, tribunum mil„ missum ab Antonio ad
eum cum litteris exceperam ε in quo hanc capio volupta-
tem, quod certe, quo magis me petiverunt, tanto maiorem
iis frustratio dolorem attulit. 6. Tu, mi Cicero, quod
adhuc fecisti, idem praesta, ut vigilanter nervoseque nos,
qui stamus in acie, subornes. Veniat Caesar cum copiis,
quas habet firmissimas, aut, si ipsum aliqua res impedit,
exercitus mittatur 3 cuius ipsius magnum periculum agi-
tur: quicquid aliquando futurum fuit in castris perditorum
contra patriam, huc omne iam convenit. Pro urbis vero
salute cur non omnibus facultatibus, quas habemus, uta·
mur? Quod si vos istic non defueritis, profecto, quod ad
me attinet, omnibus rebus abunde rei publicae satis
faciam. 7. Te quidem, mi Cicero, in dies mehercules
habeo cariorem sollicitudinesque meas quotidie magis tua

ἑ

