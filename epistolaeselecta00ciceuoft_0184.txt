168 M. TULLII CICERONIS [Pars 111.

de tota contentione in Hispaniis, nisi forte iis amissis
arma Pompeium abiecturum putas, cuius omne consilium
Themistocleum est3 existimat enim, qui mare teneat
eum necesse esse rerum potiri. Itaque numquam id egit,
ut Hispaniae per se tenerentur3 navalis apparatus ei
semper antiquissima cura fuit. Navigabit igitur, cum erit
tempus, maximis classibus et ad Italiam accedet, in qua
nos sedentes quid erimus? nam medios esse iam non
licebit. [Classibus] adversabimur igitur? quod maius
scelus vel tantum denique? quid turpius? An qui†
valde hic in absentes solus tuli scelus, eiusdem cum
Pompeio et cum reliquis principibus non feram? 5.
Quod si iam misso officio periculi ratio habenda est, ab
illis est periculum, si peccaro, ab hoc, si recte fecero, nec'
ullum in his malis consilium periculo vacuum inveniri
potest, ut non sit dubium quin [turpiter facere] cum peri-
culo fugiamus, quod fugeremus etiam cum salute. Non
simul cum Pompeio mare transiimus. Omnino non po-
tuimus: exstat ratio dierum. Sed tamen—fateamur
enim quod est—ne contendimus quidem, ut possemus.
Fefellit ea me res, quae fortasse non debuit, sed fefellit:
pacem putavi fore, quae si esset, iratum mihi Caesarem
esse, cum idem amicus esset Pompeio, nolui3 senseram
enim, quam iidem essent. Hoc verens in hanc tarditatem
incidi. Sed assequor omnia, si propero; si cunctor,
amitto. 6. Et tamen, mi Attice, auguria quoque me inci-
tant quadam spe non dubia, non haec collegii nostri ab
Atto, sed illa Platonis de tyrannis: nullo enim modo
posse video stare istum diutius, quin ipse per se etiam
languentibus nobis concidat, quippe qui florentissimus ac
novus v1. vn. diebus ipsi illi egenti ac perditae multitudini
in odium acerbissimum venerit, qui duarum rerum simula-

