Ep.96,97-] EPIST. AD FAMILIARES xm. 16. 207

possum? quod autem homines a me postulare scribiS, ul
Romae sim, neque mihi, ut absim, concedere, aut † quatenus
eos mihi concedere, iam pridem scito esse, cum unum te
pluris quam omnes illos putem. Ne me quidem con-
temn0, meoque iudicio multo stare malo quam omnium
reliquorum; neque tamen progredior longius, quam mihi
doctissimi* homines concedunt, quorum scripta omnia,
quaecumque sunt in eam sententiam, non legi solum,
quod ipsum erat fortis aegroti, accipere medicinam, sed in
mea etiam scripta transtuli, quod certe adflicti et fracti
animi non fuit. Ab his me remediis noli in istam turbam
vocare, ne recidam.

97. AD FAMILIARES XIII. 16.

SCR. ASTURAE MENSE APR1L1 A.U.c. 709.
CICERO CAESARI SAL.

1. P. CRASSUM ex omni nobilitate adulescentem dilexi
plurimum, et ex eo cum ab ineunte eius aetate bene
speravissem, tum perbene existimare coepi iis iudiciis,
quae de eo feceras, cognitis, Eius libertum Apollonium
iam tum equidem, cum ille viveret, et magni faciebam et
probabam : erat enim et studiosus Crassi et ad eius opti-
ma studia vehementer aptus; itaque ab eo admodum
diligebatur. 2. Post mortem autem Crassi eo mihi etiam
dignior visus est, quem in fidem atque amicitiam meam
reciperem, quod eos a se observandos et colendos puta-
bat, quos ille dilexisset et quibus carus fuisset. Itaque et
ad me in Ciliciam venit multisque in rebus mihi magno
usui fuit et fides eius et prudentia, et, ut opinor, tibi in
Alexandrino be110‚ quantum studio et fidelitate consequi
potuit, non defuit: 3. quod cum speraret te quoque ita
existimare, in Hispaniam ad te, maxime ille quidem suo

