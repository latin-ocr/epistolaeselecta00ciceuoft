108 M. TULLII ctcch oms [pars 11.

rem redeo. Meditare adversus Brutum causam meam,
si haec causa est, contra quam nihil honeste dici po·
test, praesertim cum integram rem et causam reliquerim.
14. Reliqua sunt domestica. De ἐνδομύχῳ probo idem,
quod tu, Postumiae filio, quoniam Pontidia nugatur; sed
vellem adesses. A Quinto fratre his mensibus nihil
exspectaris; nam Taurus propter nives ante mensem
Iunium transiri non potest. Thermum, ut rogaS, cre-
berrimis litteris fulcio. P. Valerium negat habere quic-
quam Deiotarus rex, eumque ait se sustentare. Cum
scies, Romae intercalatum sit necne, velim ad me scri-
bas certum‚ quo die mysteria futura sint. Litteras tuas
minus paulo exspecto, quam si Romae esseS, scd ta-
men exspectO.

37. AD FAMILIARES II. 13.

SCR. LAODICEAE MENSE MA10 INEUNTE A.u.c. 704.
M. CICERO IMP. s. D. M. CAELIO AEDILI cUR.

1. RARAS tuas quidem—fortasse enim non perferuntur
—, sed suaves accipio litteras, vel quas proxime accepe-
ram, quam prudentes! quam multi et officii et consilii!
etsi omnia sic constitueram mihi agenda, ut tu admone-
bas, tamen confirmantur nostra consilia, cum sentimus
prudentibus fideliterque suadentibus idem videri. 2. Ego
Appium—ut saepe tecum locutus sum—valde diligo me-
que ab eo diligi statim coeptum esse, ut simultatem
deposuimus, sensi; nam et honorificus in me consul fuit
et suavis amicus et studiosus studiorum etiam meorum.
Mea vero officia ei non defuisse tu es testis, cui iam κωμι-
κὸς μάρτυς, ut opinor, accedit Phania, et mehercule etiam
pluris eum feci, quod te amari ab eo sensi. Iam me
Pompeii toturn esse scis; Brutum a me amari intellegis.

