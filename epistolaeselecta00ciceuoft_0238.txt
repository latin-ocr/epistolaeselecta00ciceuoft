222 M. TULLII CICERONIS [Pars V.

107. AD FAMILIARES XI. 1.

SCR. MENSE APR1L1 A.U.c. 710.
n. BRUTUS BRUTO suo ET CASSIO sAr..

1. Quo in statu simuS, cognoscite: heri vesperi apud
me Hirtius fuit ; qua mente esset AntoniuS, demonstravit,
pessima scilicet et infidelissima. Nam se neque mihi
provinciam dare posse aiebat neque arbitrari tuto in urbe
esse quemquam nostrum ; adeo esse militum concitatos
animos et plebis: quod utrumque esse falsum puto vos
animadvertere atque illud esse verum, quod Hirtius
demonstrabat, timere eum ne, si mediocre auxilium dig-
nitatis nostrae habuissemus, nullae partes his in re publica
relinquerentur. 2. Cum in his angustiis versarer, placi-
tum est mihi ut postularem legationem liberam mihi reli-
quisque nostris, ut aliqua causa proficiscendi honesta
quaereretur. Hanc se impetraturum pollicitus est, nec
tamen impetraturum confido: tanta est hominum inso-
lentia et nostri insectati03 ae si dederint quod petimus,
tamen paulo post futurum puto ut hostes iudicemur aut
aqua et igni nobis interdicatur. 3. Quid ergo est, inquis,
tui consilii? Dandus est locus fortunae; cedendum ex
Italia, migrandum Rhodum aut aliquo terrarum arbitror:
si melior casus fuerit, revertemur Romam ; si mediocris,
in exsilio vivemus ; si pessimus, ad novissima auxilia
descendemus. 4. Succurret fortasse hoc loco alicui ves
trum, cur novissimum tempus exspectemus potius, quam
nunc aliquid moliamur? Quia ubi consistamus non habe-
mus praeter Sex. Pompeium et Bassum Caecilium, qui
mihi videntur hoc nuntio de Caesare adlato firmiores
futuri 3 satis tempore ad eos accedemus, ubi quid valeant
scierimus. Pro Cassio et te, si quid me velitis recipere,

