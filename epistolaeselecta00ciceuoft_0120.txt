104 M. TULLII CICERONIS [Pars ιι.

et mehercule auctoritate tua inflammati vicimus omnes
—hoc tu ita reperies—cum abstinentia, tum iustitia,
facilitate, clementia. Cave putes quicquam homines
magis umquam esse miratos quam nullum teruncium
me obtinente provinciam sumptus factum esse nec in
rem publicam nec in quemquam meorum, praeterquam
in L. Tullium legatum. Is, ceteroqui abstinens, [sed]
Iulia lege transita, semel tamen in diem, non, ut alii
solebant, omnibus vicis, [praeter eum semel nemo ac-
cepit] facit ut mihi excipiendus sit, cum teruncium nego
sumptus factum; praeter eum accepit nemo. 6. Has
a nostro Q. Titinio sordes accepimus. Ego aestivis con-
fectis Quintum fratrem hibernis et Ciliciae praefeci; Q.
Volusium, tui Tiberii generum, certum hominem et miri·
fiee abstinentem, misi in Cyprum, ut ibi pauculos dies
esset, ne cives Romani pauci, qui illic negotiantur, ius
sibi dictum negarent; nam evocari ex insula Cyprios
non licet. 7. Ipse in Asiam profectus sum Tarso Nonis
Ianuariis, non mehercule dici potest, qua admiratione
Ciliciae civitatum maximeque Tarsensium; postea vero
quam Taurum transgressus sum, mirifica exspectatio
Asiae nostrarum dioecesium, quae sex mensibus imperii
mei nullas meas acceperat litteras, numquam hospitem
viderat. Illud autem tempus quotannis ante me fuerat
in hoc quaestu: civitates locupleteS, ne in hiberna milites
reciperent, magnas pecunias dabant, Cyprii talenta Attica
cc„ qua ex insula—non ὑπερβολικῶς, sed verissime loquor
—nummus nullus me obtinente erogabatur. Ob haec
beneficia, quibus illi obstupescunt, nullos honores mihi
nisi verborum decerni sin03 statuas, fana, τέθριππα pro-
hibeo, nec sum in ulla re alia molestus civitatibus, sed
fortasse tibi, qui haec praedicem de me. Perfer, si me

.. ... „...-——...-“--—

