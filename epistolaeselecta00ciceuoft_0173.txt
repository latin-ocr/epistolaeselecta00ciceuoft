 

 

Ep. 64, 65.] EPIST. AD ATTICUM mm. 157

concordiam per te quam accommodatissimum conservari.
Eg0, cum antea tibi de Lentulo gratias egissem, quod ei
saluti, qui mihi fuerat, fuisses, tamen lectis eius litteris,
quas ad me gratissimo animo de tua liberalitate bene-
ficioque misit, eandem me salutem a te accepisse putavi
quam ille; in quem si me intellegis esse gratum, cura,
obsecro, ut etiam in Pompeium esse possim.

65. AD ATTICUM IX. 12.

ScR. IN FORMIANo A. D. ΧΠ. KALENDAS APRILES A.u.c. 705.
memo A'r‘r1co SAL.

1. LEGERAM tuas litteras xm. Κ., cum mihi epistola
adfertur a Lepta, circumvallatum esse Pompeium, ratibus
etiam exitus portus teneri: non medius fidius prae lac-
rimis possum reliqua nec cogitare nec scribere. Misi ad
te exemplum. Miseros nosl cur non omnes fatum illius
una exsecuti sumus? Ecce autem a Matio et Trebatio
eadem, quibus Minturnis obvii Caesaris tabellarii. Tor-
queor infelix, ut iam illum Mucianum exitum exoptem.
At quam honesta, at quam expedita tua consilia, quam
evigilata tuis cogitationibus qua itineris, qua navigationis,
qua congressus sermonisque cum Caesare! omnia cum
honesta, tum cauta. In Epirum vero invitatio quam
suavis, quam liberalis, quam fraterna! 2. De Dionysio
sum admiratus, qui apud me honoratior fuit quam apud
Scipionem Panaetius, a quo impurissime haec nostra
fortuna despecta est. Odi hominem et odero; utinam
ulcisci possem! sed illum ulciscentur mores sui.

3. Tu, quaes0, nunc vel maxime, quid agendum nobis
sit, cogita. Populi Romani exercitus Cn. Pompeium
circumsedet, fossa et vallo saeptum tenet, fuga prohibet:
nos vivimus et stat urbs ista3 praetores ius dicunt ; aediles

