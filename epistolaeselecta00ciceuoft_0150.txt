134 Ἴ M. TULLII ercER oms [Pars 111.

non potuisti, quo ego maxime operam et fidelitatem de-
sideravi tuam, cave festines aut committaS, ut aut aeger
aaut hieme naviges: numquam sero te venisse putab0‚ si
salvus veneris, Adhuc neminem videram, qui te postea
vidisset quam M. VolusiuS, a quo tuas litteras accepi:
quod non mirabar ; neque enim meas puto ad te litteras
tanta hieme perferri. Sed da operam, ut valeas et, si
valebis, cum recte navigari poterit, tum naviges. Cicero
meus in Formiano erat, Terentia et Tullia Romae. Cura,
ut valeas, 1111. K. Februar. Capua.

53. AD FAMILIARES XVI. 15.

ScR. ANNo INCERTO.
'sumus TIRONI SAL.

1. AEGYPTA ad me venit pr. Idus Apr. Is etsi mihi
nuntiavit te plane febri carere et belle habere, tamen,
quod negavit te potuisse ad me scribere, curam mihi
attulit, et eo magis, quod Hermia, quem eodem die venire
oportuerat, non venerat. Incredibili sum sollicitudine de
tua valetudine, qua si me liberaris, ego te omni cura
liberabo, Plura scriberem, si iam putarem lubenter te
legere posse. Ingenium tuum, quod ego maximi facio,
confer ad te mihi tibique conservandum. Cura te etiam
atque etiam diligenter. Vale.

2. Scripta iam epistola Hermia venit. Accepi tuam
epistolam vacillantibus litterulis, nec mirum, tam gravi
morbo, Ego ad te Aegyptam misi, quod nec inhumanus
est et te visus est· mihi diligere, ut is tecum esset, et cum
eo coquum, quo uterere. Vale.

