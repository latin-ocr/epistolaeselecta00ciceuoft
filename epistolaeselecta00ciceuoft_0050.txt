34 M. TULLII, CICERONIS [Pars 1.

rentur, in eo principem Paulum fuisse, quern constabat
eo tempore in Macedonia fuisse. Fit senatus consultum,
ut Vettius, quod confessus esset se cum telo fuisse, in
vincula coniiceretur余 qui eum emisisset, eum contra rem
publicam esse facturum. Res erat in ea opinione, ut
putarent id esse actum, ut Vettius in foro cum pugione
et item servi eius comprehenderentur cum telis, deinde
ille se diceret indicaturum, idque ita factum esset, nisi
Curiones rem ante ad Pompeium detulissent. Tum
senatus consultum in contione recitatum est. Postero
autem die Caesar, is, qui olim, praetor cum esset, Q.
Catulum ex inferiore loco iusserat dicere, Vettium in
rostra produxit eumque in eo loco constituit, quo Bibulo
consuli aspirare non liceret. Hic ille omnia, quae voluit,
de re publica dixit, ut qui illuc factus institutusque
venisset. Primum Caepionem de oratione sua sustulit,
quem in senatu acerrime nominarat, ut appareret noctem
et nocturnam deprecationem intercessisse余 deinde, quos
in senatu ne tenuissima quidem suspitione attigerat, eos
nominavit: Lucullum, a quo solitum esse ad se mitti
C. Fannium, illum, qui in P. Clodium subscripserat, L.
Domitium, cuius domum constitutam fuisse, unde eruptio
fieret 余 me non nominavit, sed dixit consularem disertum,
vicinum consulis, sibi dixisse Ahalam Servilium aliquem
aut Brutum opus esse reperiri余 addidit ad extremum,
cum iam dimissa contione revocatus a Vatinio fuisset, se
audisse a Curione his de rebus conscium esse Pisonem,
generum meum, et M. Laterensem. 4. Nunc reus erat

apud Crassum Divitem Vettius de vi et, cum esset dam-
natus, erat indicium postulaturus3 quod si impetrasset,

iudicia fore videbantur: ea nos, utpote qui nihil con-
temnere soleamuS, non contemnebamus, sed non pertimes-

