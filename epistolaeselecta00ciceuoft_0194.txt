M. TULLII CICERONIS
EPIsToLAE SELECTAE.

PARS IV.

79. AD ATTICUM XI. 5.

SCR. BRUNmsn PR. NoNAs NOVEMBRES Aque. 706.
CICERO ATT1co SAL.

ι. QUAE me causae moverint, quam acerbae, quam
graves, quam novae, coegerintque impetu magis quodam
animi uti quam cogitatione, non possum ad te sine
maximo dolore scribere 3 fuerunt quidem tantae, ut id,
quod vides, effecerint. Itaque nec quid ad te scribam de
meis rebus nec quid a te petam, reperio. Rem et sum-
mam negotii vides. Equidem ex tuis litteris intellexi et
iis, quas communiter cum aliis scripsisti, et iis, quas tuo
nomine, quod etiarn mea sponte videbam, te subita re
quasi debilitatum novas rationes tuendi mei quaerere. 2.
Quod scribis placere, ut propius accedam iterque per
oppida noctu faciam, non sane video, quem ad modum id
fieri possit 3 neque enim ita apta habeo deversoria, ut tota
tempora diurna in iis possim consumere, neque ad id,
quod quaeris, multum interest, utrum me homines in
oppido videant an in via. Sed tamen hoc ipsum, sicut
alia, considerabo quern ad modum commodissime fieri
posse videatur. 3. Ego propter incredibilem et animi et
corporis molestiam conficere plures litteras non potui; iis

Ἁ-ῡ· ,³ stant-nues— ,ψη-..ω ιι.. - athan„ -.

m* .‘* ..Effe

