Ep. 98, 99.] EPIST. AD FAMILIARES ιν. 6. 211

tempus tibi turpe est ac non ei rei sapientia tua te occur-
rere. Quod si qui etiam inferis sensus est, qui illius in te
amor fuit pietasque in omnes suos, hoc certe illa te facere
non volt. Da hoc illi mortuae ; da ceteris amicis ac fami-
liaribus, qui tuo dolore maerent ; da patriae, ut, si qua
in re opus sit, opera et consilio tuo uti possit. Denique,
quoniam in eam fortunam devenimus, ut etiam huic rei
nobis serviendum sit, noli committere ut quisquam te
putet non tam filiam quam rei publicae tempora et
aliorum victoriam lugere. Plura me ad te de hac re
scribere pudet, ne videar prudentiae tuae diffidere; qua
re, si hoc unum proposuero, finem faciam scribendi:
vidimus aliquotiens secundam pulcherrime te ferre fortu-
nam magnamque ex ea re te laudem apisci; fac ali-
quando intellegamus adversam quoque te aeque ferre
posse neque id maius, quam debeat, tibi onus videri, ne
ex omnibus virtutibus haec una tibi videatur deesse.
Quod ad me attinet, cum te tranquilliore animo esse
cognoro, de iis rebus, quae hic geruntur, quemadmodum-
que se provincia habeat, certiorem faciam. Vale.

99. AD FAMILIARES IV. 6.

SCR. ASTURAE MENSE APRILI A.U.c. 709.
M. emmo s. D. SER. suLP1C1o.

1. Eoo vero, Servi, vellem, ut scribis, in meo gravissi-
mo casu adfuisses: quantum enim praesens me adiuvare
potueris et consolando et prope aeque dolendo, facile
ex eo intellego, quod litteris lectis aliquantum acquievi3
nam et ea scripsisti, quae levare luctum possent, et in me
consolando non mediocrem ipse animi dolorem adhi-
buisti. Servius tamen tuus omnibus officiis, quae illi
tempori tribui potuerunt, declaravit et quanti ipse me

Ῥ 2

