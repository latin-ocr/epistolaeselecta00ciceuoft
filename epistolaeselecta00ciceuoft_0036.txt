20 M. TULLII CICERONIS [Pars 1.

‘tibi non crediderunt? ‘Mihi vero ⁹ inquam ‘ xxv.
iudices crediderunt, xxxi„ quoniam nummos ante ac-
ceperunt, tibi nihil crediderunt.' Magnis clamoribus
adflictus conticuit et concidit. 11. Noster autem status
est hic: apud bonos iidem sumus, quos reliquisti,
apud sordem urbis et faecem multo melius nunc,
quam cum reliquisti: nam* et illud nobis non obest,
videri nostrum testimonium non valuisse: missus est
sanguis invidiae sine dolore3 atque etiam hoc magis,
quod omnes illi fautores illius flagitii rem manifes-
tam illam redemptam esse a iudicibus confitentur;
accedit illud, quod illa contionalis hirudo aerarii, misera
ac ieiuna plebecula, me ab hoc Magno unice diligi
putat, et hercule multa et iucunda consuetudine coniuncti
inter nos sumus, usque eo, ut nostri isti comissatores
coniurationis, barbatuli iuvenes, illum in sermonibus Cn.
Ciceronem appellant; itaque et ludis et gladiatoribus
mirandas ἐπισημασίας sine ulla pastoricia fistula aufereba- ,
mus. 12. Nunc est exspectatio comitiorum, in quae
omnibus invitis trudit noster Magnus Auli filium, atque in
eo neque auctoritate neque gratia pugnat, sed quibus
Philippus omnia castella expugnari posse dicebat [in quae
modo asellus onustus auro posset ascendere]; consul
autem ille deterioris histrionis similis suscepisse negotium
dicitur et domi divisores habere; quod ego non credo.
Sed senatus consulta duo iam facta sunt odiosa, quod in
consulem facta putantur, Catone et Domitio postulante,
unum, ut apud magistratus inquiri liceret, alterum, cuius
domi divisores habitarent, adversus rem publicam. 13.
Lurco autem tribunus pl.‚ qui magistratum simul cum lege
Aelia iniit, solutus est et Aelia et Fufia, ut legem de
ambitu ferret, quam ille bono auspicio claudus homo

