158 M. TULLII CICERONIS [Pars 111.

ludos parant; viri boni usuras perscribunt; ego ipse sede0.
Coner illuc ire, ut insanus? implorare fidem municipi-
orum? boni non sequentur; leves irridebunt ς rerum
novarum cupidi, victores praesertim et armati, vim et
manus adferent. 4. Quid censes igitur? ecquidnam est
tui consilii ad finem huius miserrimae vitae? Nunc doleo,
nunc torqueor, cum cuidam aut sapiens videor, quod una
non ierim, aut felix fuisse. Mihi contra; numquam enim
illius victoriae socius esse volui ; calamitatis mallem fuis-
sem. Quid ego nunc tuas litteras, quid tuam prudentiam
aut benevolentiam implorem? actum est: nulla re iam
possum iuvari, qui ne quod optem quidem iam habeo nisi
ut aliqua inimici misericordia liberemur.

66. AD ATTICUM IX. 16.

Sca. IN FORM1AN0 A. D. v11. KALENDAS APRILES A.u.c. 705.
CICERo ATT1co SAL.

1. CUM quod scriberem ad te nihil haberem, ne quem
diem intermitterem, has dedi litteras. A. d. vr. K. Caesar-
em Sinuessae mansurum nuntiabant: ab eo mihi litterae
redditae sunt a. d. vn. K„ quibus iam ‘ opes’ meas, non,
ut superioribus [litteris], ‘opem’ exspectat. Cum eius
clementiam Corfiniensem illam per litteras collaudavissem,
rescripsit hoc exemplo:

‘ CAESAR IMP. CICERONI [ΜΡ. SAL. mc.

2. Recte auguraris de me—bene enim tibi cognitus
sum—nihil a me abesse longius crudelitate ; atque ego
cum ex ipsa re magnam capio voluptatem, tum meum
factum probari abs te triumpho gaudio. Neque *illud me
movet, quod ii, qui a me· dimissi sunt, discessisse dicuntur,
ut mihi rursus bellum inferrent; nihil enim malo quam et

 

