Ep. 8.] EPIST. AD ATTJCUM I. 16. 19

fregi in senatu cum oratione perpetua, plenissima gravita-
tis, turn altercatione huius modi ; ex qua licet pauca .
degustes—nam cetera non possunt habere neque vim
neque venustatem remoto illo studio contentionis, quem
ἀγῶνα vos appellatis—t 9 nam, ut Idibus Maiis in
senatum convenimus rogatusque ego sententiam multa
dixi de summa re publica, atque ille locus inductus a me
est divinitus, ne una plaga accepta patres conscripti con-
ciderent, ne deficerent3 volnus esse eius modi, quod mihi
nec dissimulandum nec pertimescendum videretur 3 ne
aut ignorando stultissimi aut metuendo zssgnavzssvszmz· iudica-
remur; bis absolutum esse Lentulum, bis Catilinam;
hunc tertium iam esse a iudicibus in rem publicam
immissum. ‘Erras‚ Clodi; non te iudices urbi, sed
carceri reservarunt, neque te retinere in civitate, sed
exsilio privare voluerunt. Quam ob rem, patres con-
scripti, erigite animos, retinete vestram dignitatern.
Manet illa in re publica bonorum consensio; dolor
accessit bonis viriS, virtus non est imminuta3 nihil est
damni factum novi, sed, quod erat, inventum est: in
unius hominis perditi iudicio plures similes reperti sunt.'
10. Sed quid ago? Paene orationem in epistolam
inclusi. Redeo ad altercationem ε surgit pulchellus puer,
obiicit mihi, me ad Baias fuisse. Falsum, sed tamen quid
huic? ‘Simile est' inquam, ,⁴ quasi dicas in operto
fuisse? ‘Quid ' inquit ‘homini Arpinati cum aquis cali-
dis? ’ ‘Narra' inquam ‘patrono tu0, qui Arpinatis aquas
concupivit; nosti enim marinas! ‘Quousque’ inquit
‘hunc regem feremus.' ‘ Regem appellas,’ inquam ‘cum
Rex tui mentionem nullam fecerit?'—Ille autem Regis
hereditatem spe devorarat.-—‘ Domum' inquit ‘emisti’
‘Putes' inquam ‘dicere‚ iudices emisti! ‘Iuranti' inquit
c 2

