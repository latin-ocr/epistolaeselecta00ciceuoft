148 M. TULLII czcmoms [Pars 111.

suppeditat—dico mehercule ut sentio—et amor, quo et
meum ingenium incitatur, perge, ut facis, et scribe quan-
tum potes. In Epirum quod me non invitas, comitem
non molestum, subirascor, sed vale: nam ut tibi ambu-

landum, ungendum, sic mihi dormiendum 3 etenim litterae
tuae mihi somnum attulerunt.

62. AD ATTICUM lx. 9.

Sca. m FORMIANO A. n. xvr. KALENDAS APans
A.u.c. 705.

CICERO ATTICO SAL.

1. TREs epistolas tuas accepi postridie Idus; erant
autem 1111„ 111., pridie Idus datae; igitur antiquissimae
cuique primum respondebo„ Adsentior tibi, ut in Formi-
ano potissimum commorer, etiam de supero mari, tempta-
boque‚ ut antea ad te scripsi, ecquonam modo possim
voluntate eius nullam rei publicae partem attingere.
Quod laudas, quia oblivisci me scripsi ante facta et
delicta nostri amici, ego vero ita facio: quin ea ipsa,
quae a te commemorantur, secus ab eo in me ipsum facta
esse non memini ; tanto plus apud me valere beneficii
gratiam quam iniuriae dolorem volo. Faciamus igitur, ut
censes, colligamusque nos: σοφιστεῦω enim, simul ut rus
decurro, atque in decursu θέσεις meas commentari non
desino ; sed sunt quaedam earum perdifficiles ad iudican-
dum. De optimatibus sit sane ita, ut vis, sed nosti illud
Διονύσιος ἐν Κορίνθῳ. Titinii *filius apud Caesarem est.
Quod autem quasi vereri videris ne mihi tua consilia
displiceant, me vero nihil delectat aliud nisi consilium et
litterae tuae; qua re fac‚·ut ostendis : ne destiteris ad me
quicquid tibi in mentem venerit scribere: mihi nihil
potest esse gratius. 2. Venio ad alteram nunc epistolam.

