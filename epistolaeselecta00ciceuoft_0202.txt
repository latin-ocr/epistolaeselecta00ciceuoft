1 86 M. TULLII CICERONIS [Pars 1v.

perpetua erga me benevolentia scribas ad me, quid videaS,
quid sentias, quid exspectandum, quid agendum nobis
existimes. Magni erunt mihi tuae litterae; atque utinam
primis illis, quas Luceria miseras, paruisseml sine ulla
enim molestia dignitatem meam retinuissem.

84. AD ATTICUM XII. 1.

ScR. m ARPINATI A. D. vm. KALENDAS IUNIAs Auc- 708.
crcERo ATT1co SAL.

J. UNDECIMo die postquam a te discesseram, hoc litteru-
larum exaravi egrediens e villa ante lucem, atque eo die
cogitabam in Anagnino, postero autem in Tusculano; ibi
unum diem. v. Kalend. igitur ad constitutum 3 atque uti-
nam continuo ad complexum meae Tulliae, ad osculum
Atticae possim currere! quod quidem ipsum scribe,
quaeso, ad me, ut, dum consisto in Tusculano, sciam,
quid garriat, sin rusticatur, quid scribat ad te, eique
interea aut scribes salutem aut nuntiabis, itemque Piliae.
Et tamen, etsi continuo congressuri sumus, scribes ad me,
si quid habebis.

2. Cum complicarem hanc epistolam, noctuabundus ad
me venit cum epistola tua tabellarius, qua lecta de Atticae
febricula scilicet valde dolui. Reliqua, quae exspectabam,
ex tuis litteris cognovi omnia; sed quod scribis ‘igni-
culum matutinum γεροντικόν,’ γεροντικώτερον est memoriola
vacillare: ego enim 1111. Kal. Axio dederam, tibi 111.‚

Quint0‚ quo die venissem, id est prid. Kal. Hoc igitur
habebis, novi nihil. Quid ergo opus erat epistola? Quid?

curn coram sumus et garrimus quicquid in buccam? Est
profecto quiddam λέσχη, quae habet, etiam si nihil subest,
. collocutione ipsa suavitatem.

