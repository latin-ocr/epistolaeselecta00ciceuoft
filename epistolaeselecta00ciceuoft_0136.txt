120 M. TULLII CICERONIS [Pars 11.

ego arbitror, propter hanc παλιγγενεσίαν nostram non
neglegendam: qua re tu quoque, mi Attice, incipe id
cupere, quo nos minus inepti videamur.

43. AD FAMILIARES XIV. 5.

ScR. Arnssms A. n. xv. ΚΑΒ. NOVEMB. A.U.c. 704.
TULLms s, n. ΤΕΚΕΝΤῙΑΕ SUAE.

1. St tu et Tullia, lux nostra, valetis, ego et suavissi-
mus Cicero valemuS. Pr. Idus Oct. Athenas venimus,
cum sane adversis ventis usi essemus tardeque et incom-
mode navigassemus, De nave exeuntibus nobis Acastus
cum litteris praesto fuit uno et vicensimo die, sane
strenue. Accepi tuas litteraS‚ quibus intellexi te vereri
ne superiores mihi redditae non essent: omnes sunt
redditae diligentissimeque a te perscripta sunt omnia ;
idque mihi gratissimum fuit. Neque sum admiratus hanc
epistolam, quam Acastus attulit, brevem fuisse 3 iam enirn
me ipsum exspectas sive nos ipsos, qui quidem quarn
primurn ad vos venire cupimus, etsi, in quam rem publi-
cam veniamus, intellego: cognovi enirn ex multorum
amicorum litteris, quas attulit Acastus, ad arma rem
spectare, ut mihi, cum venero, dissimulare non liceat,
quid sentiam. Sed, quoniam subeunda fortuna est, eo
citius dabimus operam, ut veniamus, quo facilius de tota
re deliberemuS. Tu velim, quod commodo valetudinis
tuae fiat, quam longissime poteris obviam nobis prodeas.
2. De hereditate Preciana, quae quidem mihi magno
dolori est—valde enim illum amavi—, sed hoe velim
cures: si auctio ante meum adventum fiet, ut Pomponius
aut, si is minus poterit, Camillus nostrum negotium curet.
Nos cum salvi venerimus, >reliqua per nos agemus; sin tu
iam Roma profecta eris, tamen curabiS, ut hoc ita fiat.

