Ep.92.] EPIST. AD FAMILIARES VJ. 7. 201

parcissime facere. Sed tamen ego quidem me sustinui3
multa minui, multa sustuli, complura ne posui quidem.
Quem ad modurn igitur, scalarum gradus si alios tollas,
alios incidas, non nullos male haerentes relinquas, ruinae
periculum struas, non ascensum pares, sic tot 'malis tum
vinctum tum fractum studium scribendi quid dignum
auribus aut probabile potest adferre? 4. Cum vero ad
ipsius Caesaris nornen veni, toto corpore contremesoe,
non poenae metu, sed illius iudicii: totum enim Caesarem
non novi. Quem putas animum esse, ubi secum loquitur?
‘hoc probabit: hoc verbum suspitiosum est! ‘Quid, si
hoc muto? at vereor, ne peius sit.' ‘Age vero, laudo
aliquem: num offendo? cum porro offendam, quid, si non
volt?’ ‘Armati stilum persequitur: victi et nondum re-
stituti quid faciet?' Auges etiam tu mihi timorem, qui in
Oratore tuo caves tibi per Brutum et ad excusationem
socium quaeris: ubi hoc omnium patronus facit, quid me,
veterem tuum, nunc omnium clientem sentire oportet? in
hac igitur calumnia timoris et caecae suspitionis tormento,
cum plurima ad alieni sensus coniecturam, non ad suum
iudicium scribantur, quam difficile sit evadere, si minus
expertus eS‚ quod te ad omnia summum atque excellens
ingenium armavit, nos sentimus. Sed tamen ego filio
dixeram, librum tibi legeret et auferret, aut ea condicione
daret, si reciperes te correcturum, hoc est, si toturn aliurn
facereS. 5. De Asiatico itinere, quamquam summa me
necessitas premebat, ut imperasti, feci. Te pro me quid
horter? vides tempus venisse, quo necesse sit de nobis
constitui. Nihil est, mi Cicero, quod filium meum ex-
spectes: adulescens est3 omnia excogitare vel studio vel
aetate vel metu non potest. Totum negotium tu sus·-
tineas oportet3 in te mihi omnis spes est. Tu pro tua

