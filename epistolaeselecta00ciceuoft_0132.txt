1 16 M. TULLII CICERONIS [Pars 11.

qua unum exstitisse mirabile est, quem ego currum aut
quam lauream curn tua laudatione conferrem? narn ad
meum sensum et ad illud sincerum ac subtile iudicium
nihil potest esse laudabilius quam ea tua oratio, quae est
ad me perscripta a meis necessariis. 2. Sed causam
meae voluntatis, non enirn dicam cupiditatis, exposui tibi
superioribus litteris, quae etiamsi parum iusta tibi visa est,
hanc tamen habet rationem, non ut nimis concupiscendus
honos, sed tamen, si deferatur a senatu, minime asper·
naudus esse videatur. Spero autem illurn ordinem pro
meis ob rem publicam susceptis laboribus me non indig-
num honore, usitato praesertim, existimaturum. Quod si
ita erit, tantum ex te pet0, quod amicissime scribis, ut,
curn tuo iudicio, quod amplissimum esse arbitraris, mihi
tribueris, si id, quod maluero, acciderit, gaudeas: sic
enirn fecisse te et sensisse et scripsisse video, resque ipsa
declarat tibi illum honorem nostrum supplicationis iucun-
dum fuisse, quod scribendo adfuisti; haec enim senatus
consulta non ignoro ab amicissimis eiuS‚ cuius honor
agitur, scribi solere. Ego, ut spero, te propediem videb0‚
atque utinam re publica meliore quam timeo!

41. AD FAMILIARES VIII. 14.

Son. ROMAE MENSE SEPTEMBRI (Ρ) A.U.c. 704.
CAELIUS CICERONI SAL.

1. TANT1 non fuit Arsacen capere et Seleuceam ex-
pugnare, ut earum rerum, quae hic gestae sunt, spectaculo
careres: numquam tibi oculi doluissent, si in repulsa
Domitii voltum vidisses. Magna illa comitia fuerunt et
plane studia ex partium sensu apparuerunt 3 perpauci
necessitudinem secuti officium praestiterunt. Itaque mihi
est Domitius inimicissimuS, ut ne familiarem quidem

