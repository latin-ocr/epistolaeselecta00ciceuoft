Ep. 30] EPIST. AD FAMILIARES H. 6. 89

dicari quam a me ponderari solent, verecundius a te, si
quae magna res mihi petenda esset, contenderem; grave
est enim homini pudenti petere aliquid magnum ab eo,
de quo se bene meritum putet, ne id, quod petat, exigere
magis quam rogare et in mercedis potius quam beneficii
loco numerare videatur. 2. Sed quia tua in me vel nota
omnibus vel ipsa novitate meorum temporum clarissima et
maxima beneficia exstiterunt, estque animi ingenui, cui
multum debeas, eidem plurimum velle debere, non dubit-
avi id a te per litteras petere, quod mihi omnium esset
maximum maximeque necessarium 3 neque enim sum
veritus ne sustinere tua in me vel innumerabilia
non possem, cum praesertim confiderem nullam esse
gratiam tantam, quam non vel capere animus meus in
accipiendo vel in remunerando cumulare atque illustrare
posset. 3. Ego omnia mea studia, omnem operam,
curam, industriam, cogitationem, mentem denique omnem
in Milonis consulatu fixi et locavi, statuique in eo me non
officii solum fructum sed etiam pietatis laudem debere
quaerere 3 neque vero cuiquam salutem ac fortunas suas
tantae curae fuisse umquam put0, quantae mihi est honos
eius, in quo omnia mea posita esse decrevi. Huic te
unum tanto adiumento esse, si volueriS, posse intellego,
ut nihil sit praeterea nobis requirendum. Habemus haec
omnia: bonorum studium conciliatum ex tribunatu propter
nostram, ut spero te intellegere, causam 3 volgi ac multitu-
dinis propter magnificentiam munerum liberalitatemque
naturae; iuventutis et gratiosorum in suffragiis studia prop-
ter ipsius excellentem in eo genere vel gratiam vel diligen-
tiam ; nostram suffragationem, si minus potentem, at pro-
batam tamen et iustam et debitam et propterea fortasse
etiam gratiosam. 4. Dux nobis et auctor opus est et eo-

