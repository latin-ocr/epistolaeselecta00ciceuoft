250 M. TULLII croER oms· [Pars v,

ut ne cui quicquam iuris in tua provincia esse patiare
atque ut omnia referas ad dignitatem, qua nihil esse
potest praestantius, , 4. Vere tecum agam, ut necessi-

tudo nostra postulat: in Semproni0‚ si meis litteris ob-
temperasseS, maximam ab omnibus laudem adeptus esse83

sed illud et praeteriit et levius est, haec magna res est:
fae ut provinciam retineas in potestate rei publicae. Plura
scripsissem, nisi tui festinarent. Itaque Chaerippo nostro
me velim excuseS.

125. AD FAMILIARES XI. 8.

ScR. ROMAE MENSE IANUARIO A.u.c. 711.
M. 01cERo s. n. D. BRUTO IMP. cos. DESIG.

1. Eo tempore Polla tua misit, ut ad te, si quid vellem,
darem litterarum, cum, quid scriberem, non habebam;
omnia enim erant suspensa propter exspectationem le-
gatorum, qui quid egissent, nihildum nuntiabatur. Haec
tamen scribenda existimavi: primum senatum populum-
que Romanum de te laborare non solum salutis suae
causa, sed etiam dignitatis tuae; admirabilis enim est
quaedam tui nominis caritas amorque in te singularis
omnium civium: ita enim sperant atque confidunt, ut
antea rege, sic hoc tempore regno te rem publicam
liberaturum. 2. Romae dilectus habetur totaque Italia,
si hic dilectus appellandus est, cum ultro se offerunt
omnes: tantus ardor animos hominum occupavit desi-
derio libertatis odioque diutinae servitutis. De reliquis
rebus a te iarn exspectare litteras debemus, quid ipse
agas, quid noster Hirtius, quid Caesar meus, quos spero
brevi tempore societate victoriae tecum copulatos fore.

Reliquum est ut de me id scribam, quod te ex tuorum ’

litteris et spero et malo cognoscere, me neque deesse
ulla in re neque umquam defuturum dignitati tuae·

