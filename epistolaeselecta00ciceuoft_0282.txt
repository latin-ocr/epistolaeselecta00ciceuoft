266 M. TULLII CICERONIS [Pars v.

possum. Cum ad rem publicam liberandam accessi, HS.
mihi fuit pecuniae ·cccc· amplius. Tantum abest, ut
meae rei familiaris liberum sit quicquam, ut omnes iam
meos amicos aere alieno obstrinxerim. Septem numerum
nunc legionum a103 qua difficultate, tu arbitrare: non, si
Varronis thesauros haberem, subsistere sumptui possem.
Cum primurn de Antonio exploratum habuero, faciam te
certiorem. Tu me amabis ita, si hoc idem me in te
facere senseris. 111. Non. Mai. ex castris, Dertona.

138. AD FAMILIARES XII. 12.

SCR. IN CASTRIS Noms MA11s A.u.c. 711.
c. CAssms PRocos. s. D. M. cmERom suo.

1. S. v. B. E. E. Q. v. legi tuas litteras, in quibus mirifi-
cum tuum erga me amorem recognovi; videbaris enim
non solum favere nobis—id quod et nostra et rei publicae
causa semper fecisti—, sed etiam gravem curam susce-
pisse vehementerque esse de nobis sollicitus. Itaque,
quod te primum existimare putabam, nos oppressa re
publica quiescere non posse, deinde, cum suspicarere nos
moliri, quod te sollicitum esse et de salute nostra et de
rerum eventu putabam, simul ac legiones accepi, quas A.
Allienus eduxerat ex Aegypto, scripsi ad te tabellariosque
complures Romam misi; scripsi etiam ad senatum litteras,
quas reddi vetui prius, quam tibi recitatae essent, si forte
mei obtemperare mihi voluerunt. Quod si litterae per-
latae non sunt, non dubito quin Dolabella, qui nefarie
Trebonio occiso Asiam occupavit, tabellarios meos de-
prehenderit litterasque interceperit. 2. Exercitus omnes,
qui in Syria fuerunt, tene03 habui paullulum morae, dum
promissa militibus persolvo. Nunc iam sum expeditus.
A te peto, ut dignitatem meam commendatam tibi habeas,

