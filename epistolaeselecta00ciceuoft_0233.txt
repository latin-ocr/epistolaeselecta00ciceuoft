Ep.102,103.] EPIST. AD FAMILIARES ΧΠ. 18. 217

puteS, sed etiam, quod mihi opus sit, me a te petere et
rogare. Gratissimum igitur mihi feceriS, si Volaterranos
omnibus rebus integros incolumesque esse volueris: eorum
ego domicilia, sedes, rem, fortunas, quae et a dis immor-
talibus et a praestantissimis in nostra re publica civibus
summo senatus populique Romani studio conservatae
sunt, tuae fidei iustitiae bonitatique commendo. 4. Si
pro meis pristinis opibus facultatem mihi res hoc tempore
daret, ut ita defendere possem Volaterranos, quem ad
modurn consuevi tueri meos, nullum officium, nullum de-
nique certarnen, in quo illis prodesse possem, praeter-
mitterem ; sed quoniam apud te nihilo minus hoc tempore
valere me confido, quam valuerim semper apud bonos
omnes, pro nostra summa necessitudine parique inter nos
et mutua benevolentia abs te peto, ut ita de Volaterranis
mereare, ut existiment eum quasi divino consilio isti
negotio praepositum esse, apud quern unum nos eorum
perpetui defensores plurimum valere possemus,

103. AD FAMILIARES XII. 18.

SCR. ROMAE SUB FINEM A.U.c. 709.
chERo S. D. CORNIFICIO COLLEGAE.

1. Quon extremum fuit in ea epistola, quarn a te prox-
ime accepi‚ ad id primum respondebo 3 animum advorti
enim hoc vos magnos oratores facere nonnumquam:
epistolas requiris meas; ego autem numquam, cum mihi
denuntiatum esset a tuis ire aliquem, non dedi. Quod
mihi videor ex tuis litteris intellegere te nihil corn-
missurum esse temere nec ante, quarn scisseS, quo iste ⁴
nescio qui Caecilius Bassus erumperet, quicquam certi
constituturum, id ego et speraram prudentia tua fretus et,
ut confiderem, fecerunt tuae gratissimae mihi litterae3

