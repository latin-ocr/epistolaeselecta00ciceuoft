Ep. 54] EPIST. ADATTICUM vm. 3. 137

Age iam, cum fratre an sine eo curn filio? an quo modo?
in utraque enim re summa difficultas erit, summus animi
dolor. Qui autem impetus illius erit in nos absentes
fortunasque nostras? Acrior quam in ceterorum, quod
putabit fortasse in nobis violandis aliquid se habere
populare. Age iam, has compedes, fasces, inquam, hos
laureatos efferre ex Italia quam, molestum est! Qui
autem locus erit nobis tutus, ut iam placatis utamur fiuc-
tibus, ante quam ad illum venerimus? qua autem aut quo,
nihil scimus. 6. At si restitero et fuerit nobis in hac
parte locus, idem fecero, quod in Cinnae dominatione
Philippus, quod L. FlaccuS, quod Q. MuciuS‚ quoquo
modo ea res huic quidem cecidit, qui tamen ita dicere
solebat, se id fore videre, quod factum est, sed malle quam
armatum ad patriae moenia accedere. Aliter Thrasybulus,
et fortasse melius ; sed est certa quaedam illa Mucii ratio
atque sententia, est illa etiam [Philippi]‚ et, cum sit
necesse, servire tempori et non amittere tempus, cum sit
datum. Sed in hoc ipso habent tamen idem fasces
molestiam: sit enim nobis amicus, quod incertum est,
sed sit: deferet triumphum. Non accipere, † ne pericu-
losum sit, invidiosum ad bonos. O rem, inquiS, difficilem
et inexplicabilem! atqui explicanda est. Quid enim fieri
potest? ac ne me existimaris ad manendum esse propen-
siorem, quod plura in eam partem verba fecerim, potest
fieri, quod fit in multis quaestionibus, ut res verbosior haec
fuerit, illa verior. Quam ob rem ut maxima de re aequo
animo deliberanti, ita mihi des consilium velim. ‘Navis et
in Caieta est parata nobis et Brundisii. 7. Sed ecce
nuntii scribente me haec ipsa noctu in Caleno, ecce litterae,
Caesarem ad Corfinium, Domitium Corfinii cum firmo
exercitu et pugnare cupiente. Non puto etiam hoc

