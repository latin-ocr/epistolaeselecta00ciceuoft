256 M. TULLII CICERONIS [Pars v. 1

deinde qui et me et rem publicam vindicare in libertatem .
paratus sim. 6. Quod familiarem meum in tuorum nu· , j
mero habeS, opinione tua mihi gratius est; invideo illi
tamen, quod ambulat et iocatur tecum. Quaeres, quanti
id aestimem? Si umquam licuerit vivere in otio, ex-
perieris3 nullum enim vestigium abs te discessurus sum.
Illud vehementer admiror, non scripsisse te mihi, manendo
in provincia an ducendo exercitum in Italiam rei publicae
magis satis facere possim: ego quidem, etsi mihi tutius
ac minus laboriosum est manere, tamen, quia video tali
tempore multo magis legionibus opus esse quam pro-
vinciis, quae praesertim reciperari nullo negotio possint,
constitui, ut nunc est, cum exercitu proficisci. Deinde
ex litteris, quas Pansae misi, cognosces omnia; narn
tibi earum exemplar misi. xvn. Kal. April. Corduba.

130. AD FAMILIARES X. 6.

SeR. ROMAE xm. KAL. APRILES A.u.c. 711.
CICERO PLANCO.

1. QUAE locutus est Furnius noster de animo tuo in
rem publicam, ea gratissima fuerunt senatui populoque
Romano probatissima; quae autem recitatae litterae sunt
in senatu nequaquam consentire cum Furnii oratione
visae sunt: pacis enim auctor eras, cum collega tuus,
vir clarissimus, a foedissimis latronibus obsideretur, qui
aut positis armis pacem petere debent aut, si pugnantes
eam postulant, victoria pax, non pactione parienda est.
Sed de pace litterae vel Lepidi vel tuae quam in partem
acceptae sint, ex viro optimo, fratre tuo, et ex C. Furnio
poteris cognoscere. 2. Me autem impulit tui caritas ut,
quamquam nec tibi ipsi consilium deesset et fratris
Furniique benevolentia fidelisque prudentia tibi praesto

