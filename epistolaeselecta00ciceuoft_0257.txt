Ep. 118.] EPIST. AD FAMILIARES ΧΠ. 2. 241

118. AD FAMILIARES XII. 2.

Sca. ROMAE EXEUNTE MENSE SEPTEMBRI A.u.c. 710.
cmERo CAss1o sAr..

1. VEHEMENTER laetor tibi probari sententiam et ora-
tionem meam; qua si saepius uti liceret, nihil esset
negotii libertatem et rem publicam reciperare. Sed homo
amens et perditus multoque nequior quarn ille ipse, quem
tu nequissimum occisum esse dixisti, caedis initium
quaerit, nullamque aliam ob causam me auctorem fuisse
Caesaris interficiendi criminatur, nisi ut in me veterani
incitentur: quod ego periculum non extimesc03 modo
vestri facti gloriam cum mea laude communicet. Ita nec
Pisoni, qui in eum primus invectus est nullo adsentiente,
nec mihi, qui idem tricensimo post die feci, nec P.Servilio,
qui me est consecutus, tuto in senatum venire licet:
caedem enim gladiator quaerit eiusque initium a. d. xm.
Kal. Octobr. a me se facturum putavit, ad quem paratus
venerat, cum in villa Metelli complures dies commentatus
esset. Quae autem in lustris et in vino commentatio
potuit esse? itaque omnibus est visus, ut ad te antea
scripsi, vomere suo more, non dicere. 2. Qua re, quod
scribis te confidere auctoritate et eloquentia nostra aliquid
profici posse, non nihil, ut in tantis malis, est profectum:
intellegit enim populus Romanus tres esse consulareS‚ qui
quia, quae de re publica bene senserint, libere locuti sint,
tuto in senatum venire non possint. Nec est praeterea
- quod quicquam exspectes; tuus enim necessarius adfini-
tate nova delectatur: itaque iam non est studiosus
ludorum infinitoque fratris tui plausu dirumpitur. Alter
item adfinis novis commentariis Caesaris delenitus est.
Sed haec tolerabilia: illud non ferendum, quod est, qui

R

