136 M. TULLII olom oms [Pars 111.

ferendis auctor, ille Galliae ulterioris adiunctor, ille gener,
ille in adoptando P. Clodio augur, ille restituendi mei
quam retinendi studiosior, ille provinciae propagator, ille
absentis in omnibus adiutor, idem etiam tertio consulam,
postquam esse defensor rei publicae coepit, contendit, ut
decem tribuni pl. ferrent, ut absentis ratio haberetur, quod
idem‘ ipse sanxit lege quadam sua, Marcoque Marcello
consuli finienti provincias Gallias Kalendarum Martiarum
die restitit: sed, ut haec omittam, quid foediuS‚ quid
perturbatius hoc ab urbe discessu sive potius turpissima
fuga? quae condicio non accipienda fuit potius quarn
relinquenda patria? malae condiciones erant; fateor, sed
num quid hoc peius? 4. ‘At recuperabit rem publicam?
Quando? aut quid ad eam spem est parati? Non ager
Picenus amissus? Non patefactum iter ad urbem? non
pecunia omnis et publica et privata adversario tradita?
Denique nulla causa, nullae vires, nulla sedes, quo con-
currant qui rem publicam defensam velint z Apulia delecta
est, inanissima pars Italiae et ab impetu huius belli re-
motissima3 fuga et maritima opportunitas visa quaeri
desperatione. † In te cepi Capuam, non quo munus illud
defugerem, sed in ea causa, in qua nullus esset ordinum,
nullus apertus privatorum dolor, bonorum autem esset
aliquis, sed hebes, ut solet, et, ut ipse sensissem, multitudo
et infimus quisque propensus in alteram partem, multi
mutationis rerum cupidi, dixi ipsi. me nihil suscepturum
sine praesidio et sine pecunia; 5. itaque habui nihil
-ornnino negotii, >quod ab initi04vidi nihil quaeri praeter
fugam: ‘earn si nunc sequor, quonam? · Cum illo non; ad
quem: cum* essem profectuS, cognovi in iis locis esse
Caesarem,'ut tuto Luceriam venire non possem. Infero
mari nobis, incerto cursu, hieme maxima navigandum est.

