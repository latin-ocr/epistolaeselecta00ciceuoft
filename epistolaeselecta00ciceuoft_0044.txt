28 M. TULLII CICERONIS [Pars 1.

appellantur boni, qui mihi non modo praemiorum, sed
ne sermonum quidem umquam fructum ullum aut
gratiam rettulerunt. 3. Quod si in eam me partem
incitarem, profecto iam aliquam reperirem resistendi
viam: nunc prorsus hoc statui, ut, quoniam tanta con-
troversia est Dicaearcho, familiari tuo, cum Theophrasto,
amico meo, ut ille tuus τὸν πρακτικὸν βίον longe omnibus
anteponat, hic autem τὸν θεωρητικόν, utrique a me mds
gestus esse videatur ; puto enim me Dicaearcho adfatim
satis fecisse, respicio nunc ad hanc familiam, quae mihi
non modo, ut requiescam, permittit, sed reprehendit,
quia non semper quierim. Qua re incumbamus, o noster
Tite, ad illa praeclara studia et eo, unde discedere non
oportuit, aliquando revertamur. 4. Quod de Quinti
fratris epistola scribis, ad me quoque fuit πρόσθε λέων,
ὄπιθεν δὲ -. Quid dicam nescio: nam ita deplorat
primis versibus mansionem suam, ut quemvis movere
possit; ita rursus remittit, ut me roget, ut annales suos
emendem et edam. Illud tamen, quod scribit, animad-
vertas velim‚ de portorio circumvectionis 3 ait se de
consilii sententia rem ad senatum reiecisse: nondum
videlicet meas litteras legerat, quibus ad eum re consulta
et explorata rescripseram non deberi. Velim, si qui
Graeci iam Romam ex Asia de ea causa venerunt, videas
et, si tibi videbitur, iis demonstres, quid ego de ea re
sentiam. Si possum discedere, ne causa optima in
senatu pereat, ego satis faciam publicanis, εἰ δὲ μή,-
vere tecum loquar—in hac re malo universae Asiae et
negotiatoribus; nam eorum quoque vehementer interest.
Hoc ego sentio valde nobis opus esse. Sed tu id videbis.
Quaestores autem, quaeso, num etiam de cistophoro du-
bitant? nam si aliud nihil erit, cum erimus omnia experti,

